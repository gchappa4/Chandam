<h2>ఛందం<sup class="copyright">©</sup> గురించి</h2>
<p>
	<label  class="high">ప</label>ద్య రచనకు ఎంతో సృజనతో పాటుగా ఛందోనియమాల (లక్షణాల) ధారణ, గణాల, యతిప్రాసల గణన ప్రక్రియపై పట్టు కూడా ఉండాలి. దానికి ఎంతో అభ్యాసం కావాలి. ఎంత అభ్యసించినా అప్పుడప్పుడు కొన్ని దోషాలు దొర్లడం సహజం. 
	అటువంటప్పుడే <label class='gName'>ఒక సాంకేతిక సాధనం</label> వీటన్నింటినీ సరిచూడగలిగితే బావుండును అన్న ఆలోచనే ఈ సాధనం. 
	పద్యరచన ప్రక్రియను ముందు తరాలకు అందించాలంటే ఈ తరానికి పద్యరచనకు ఉపకరించే సాంకేతిక సాధనాలను కూడా అందించాలి. అటువంటి ప్రయత్నమే <label class='gName'>ఛందం <sup class="copyright">©</sup></label>
	తెలుగు ఛందస్సుకు పూర్తిస్థాయి సాఫ్ట్‌వేర్ తయారుచేయాలనే దృఢసంకల్పంతో, లక్ష్యంతో చేసిన ప్రయత్నం ఇది.
</p>
<p>
	<label class='gName'>డిజిటైజేషన్</label> లో ఉన్న అతి పెద్ద సవాలు <label class='gName'>అక్షరదోషాలు</label>.
	 పద్య రచనలో ఉన్న మరో గొప్ప విశేషం, ఏవిధమైన అక్షర దోషం కనుక ఉన్నటైతే గణ,యతి,ప్రాస లో ఏదో ఒకటి దోష పూరితం గా మారుతుంది.
	అటివంటి వాటిని చాలా సులువుగా గుర్తించగలదు.<a title="నిదర్శనాధ్యయనాలు" href="?CaseStudy">నిదర్శనాధ్యయనాలు</a> చూడండి.</p>
<p>
	పద్య రచనలో మంచి పట్టు సాధించినవారికి[అష్టావధాన, శత, సహస్ర అవధానాలు చేసేవారికి] ఇటువంటి సాధనం అవసరం లేకపోవచ్చు. ఈ పరికర అభివృద్ధిలో అటువంటివారు పాలుపంచుకుంటే ముందు తరాలకు పద్యసాహిత్య ప్రక్రియను తీసుకువెళ్ళడంలో మానవ ప్రయత్నం చేయవచ్చు.
</p>
<p>
<label class='gName'>ఛందం <sup class="copyright">©</sup></label>ను అన్ని రకాల ఛందోనియమాలను పరిగణలోకి తీసుకొని నిర్మించడం జరిగింది. దగ్గరదగ్గర<label class='gName'>11,000</label> వ్యక్తిగతంగా పద్యాలను సరిచూసాను. అయినప్పటికీ కొన్ని నియమాలను ప్రస్తుతానికి ఉన్న
<label class='gName'>సాంకేతిక పరిధుల</label> వల్లనో లేదా <label class='gName'> నా అవగాహనా లోపం</label>వల్లో దోషం కానిదానిని దోషం అనీ లేదా దోషాన్ని దోషంకాదనో చూపించే అవకాశం ఉంది. అటువంటివాటిని నాదృష్టికి తెస్తే సరిదిద్దుకోగలను. ప్రస్తుతానికి
<label class='err2 gName'>343+</label>తెలుగు పద్య ఛందస్సులను గుర్తించగలదు.<label class='err2 gName'>1300</label> కు పైగా గల సంస్కృత ఛందస్సుల లక్షణాలను ఉంచడం జరిగింది.
</p>
<p>
	<h3>ఉపయోగాలు:</h3>
	<ol>
		<li>పాత తెలుగు పద్యాలను సరిచేసుకోవచ్చు. <a title="నిదర్శనాధ్యయనాలు" href="?CaseStudy">నిదర్శనాధ్యయనాలు</a> చూడండి.</li>
		<li>కొత్త పద్యాలు రాసేవాళ్ళు దీనిని ఒక Editor గా ఉపయోగించుకోవచ్చు. </li>
		<li>తెలియని పద్యాలు ఏ రకానికి చెందినవో కనిపెట్టవచ్చు.</li>
		<li>పద్యం చెప్పిన రకానికి చెందినదో లేదో చెప్పవచ్చు.</li>
		<li>ఇది పద్యంలో వున్న తప్పులను ఎత్తి చూపడమే కాక ఎక్కడెక్కడ కలవో అర్ధమయ్యేలా చెబుతుంది.</li>
		<li>ఛందస్సు నేర్చుకోవచ్చు.పద్య లక్షణాలే కాకుండా ఉదాహరణలను(కనీసం 5 పద్యాలు ఉంచాలనేది లక్ష్యం)ఉంచాను.</li>
		<li>కొత్త ఛందస్సులు రూపొందించే వారికి ఇది సహాయపడగలదు.</li>
	</ol>
</p>